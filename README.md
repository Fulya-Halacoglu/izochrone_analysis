Bu çalışmada, farklı hizmet türleri için (örneğin anaokulu, hastane) 15 dakikalık yürüme mesafesine dayalı erişilebilirlik analizleri gerçekleştirilmiştir. Python ortamında geliştirilen kod yapısı, yalnızca .shp dosyaları değiştirildiğinde farklı hizmet noktalarına kolayca uygulanabilecek biçimde düzenlenmiştir. Analiz, öncelikle gerekli kütüphanelerin import edilmesi ve mekânsal verilerin geopandas aracılığıyla yüklenmesiyle başlamaktadır. Tüm veriler hedef projeksiyon sistemine (CRS) dönüştürüldükten sonra yol (edge) ve düğüm (node) verileri kullanılarak bir ağ (graph) modeli oluşturulmuştur. Kod, çok parçalı çizgileri sadeleştirip başlangıç ve bitiş noktalarını belirleyerek bu yolları edge olarak grafa eklemektedir. Ardından hizmet noktaları (örneğin okul ya da hastane), en yakın düğüme eşleştirilir. Eşleşen her nokta için 4.8 km/saat yürüme hızı baz alınarak 15 dakikaya denk gelen 1200 metrelik mesafe içinde ağda erişilebilen düğümler hesaplanır. Bu düğümlerden oluşan alanlar (isochrone) üretilir ve her bir hizmet noktası için bu işlem tekrarlanarak erişim alanlarının birleşimi alınır. Böylece, hizmetlerin kapsadığı alan bütüncül olarak belirlenmiş olur.

Kodun çalışması için gerekli verileri isterseniz, fulyaytmr@gmail.com adresinden bana ulaşabilirsiniz.